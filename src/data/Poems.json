{
  "poemsData": [
    {
      "id": "0",
      "name": "Default",
      "kinpoems": [2, 3],
      "content":"<pre class=\"poemtext\">\n\nPolttoväli\n\nEtsiä kaltaistaan, jonka kohdata.\nItseään ympäri käännettynä.\n\nEi vain lihassa, syljessä tai siemenessä,\njoita hieroo ikäväämme vasten.\n\nLaajentaen lämpöään,\ntavoitellen toistemme pintaa.\n\nPintaa,\njohon kiinnittyä. </pre>"
    },
    {
      "id": "1",
      "name": "Polttoväli",
      "kinpoems": [2, 3],
      "content":"<pre class=\"poemtext\">\n\nPolttoväli\n\nEtsiä kaltaistaan, jonka kohdata.\nItseään ympäri käännettynä.\n\nEi vain lihassa, syljessä tai siemenessä,\njoita hieroo ikäväämme vasten.\n\nLaajentaen lämpöään,\ntavoitellen toistemme pintaa.\n\nPintaa,\njohon kiinnittyä. </pre>"
    },
    {
      "id": "2",
      "name": "Sudenpesä",
      "kinpoems": [3, 4],
      "content":"<pre class=\"poemtext\">\n\nSudenpesä\n\nKylmä kiertää sydämen reunan,\ntiivistyy\nja\ntiputtautuu\npisaraksi vatsan pohjalle.\n\nSupistaa reunustavat lihakset\nja kaartaa kylkiluut\n\n Antaa lasittuneen katseen\nmuodostaa maljan,\njoka hukuttaa vierustavat ihmiset alleen </pre>" 
    },
    {
      "id": "3",
      "name": "Kello",
      "kinpoems": [4, 5],
      "content":"<pre class=\"poemtext\">\n\nKello\n\nKysymykset tipahtavat\nkuolleiksi lehdiksi\njalkoihin,\njotka kävelevät kohti talvea.\n\nTalvea,\njossa nuotiot täytyy pysähtyä rakentamaan.\nTalvea,\njossa juoksijan keuhkot käyvät verta.</pre>" 
    },
    {
      "id": "4",
      "name": "Miekannielijä",
      "kinpoems": [5, 6],
      "content":"<pre class=\"poemtext\">\n\nMiekannielijä\n\nMyrskyn tyyni silmä avautuu\nvihan ja rakkauden väliin\nkiilautuneisiin päiviin,\n\njoista kiihko ja halu ovat karanneet\nristiriitojen jättömaalle\n\npalautuspäivämäärän\npiiloutuessa kirjastonhoitajaltaan.\n\nTeen uhostani\npuolipätevän aseenkantajan,\n\njolla sekoitan kalkista ja äkäisestä hunajasta\nyömyssyn,\njonka juon areenalle astelevan sirkusteräni kärjeltä.</pre>"
    },
    {
      "id": "5",
      "name": "Sivuääni",
      "kinpoems": [6, 7],
      "content":"<pre class=\"poemtext\">\n\nSivuääni\n\nEtäisyyteen juoksija kaivelee ullakoidensa laatikoita\nlöytääkseen kartan,\njohon\non rastinsa joskus piirtänyt.\n\nYrittää saada askeleensa piirtämästä lattialleen\nyhä uudelleen\nkaatunutta kahdeksikkoaan,\njoka kuluttaa hiljalleen pois\nihmisensä pintaa.</pre>" 
    },
    {
      "id": "6",
      "name": "Ikiliikkuja",
      "kinpoems": [7, 8],
      "content":"<pre class=\"poemtext\">\n\nIkiliikkuja\n\nRakkauden ja vihan\nkaksoiskappaleet\nkulkemassa eilisestä huomisen kautta eiliseen\nkiinnitettyinä erottamattomasti kyljistään.\n\nTarve ruokkii omansa\nja\npelko omansa.\n\nSotkevat ajoittain askeleensa keskenään\nja kompuroivat.\n\nNousevat ylös,\nkorjaavat luunsa,\ntarkastavat hätäiset ompeleensa\nja\njatkavat matkaansa\nkaikilla jaloistaan löytämillään jaloillaan.</pre>" 
    },
    {
      "id": "7",
      "name": "Yöretket",
      "kinpoems": [8, 9],
      "content":"<pre class=\"poemtext\">\n\nYöretket\n\nVielä sanoiksi puettamattomat ajatukset\nleiriytyvät unien tummenevalle pintakalvolle.\n\nPolttavat leiritulensa,\njoiden hiilloksesta nousevat savukiehkurat\nmuodostavat hiekkasilmäisen hämärän saattoväen.\n\nKuljettavat kolikot silmillään\nvirran yli ja takaisin.</pre>"
    },
    {
      "id": "8",
      "name": "Kotelo",
      "kinpoems": [9, 10],
      "content":"<pre class=\"poemtext\">\n\nKotelo\n\nPosliinisäryt\npiirtävät kuvionsa\npitkin\nsidottuja jalkoja.\n\nPakotetun kauneuden\npyrkiessä taivuttamaan\nitsensä\nihmisen muotoon.</pre>" 
    },
    {
      "id": "9",
      "name": "Nälkä",
      "kinpoems": [10, 11],
      "content":"<pre class=\"poemtext\">\n\nNälkä\n\nKulkukoirat ottavat laumaansa.\n\nRuokkivat luuytimillään.\n\nJohdattavat silmäkulmasta\ntuntemattomalle kadulle,\n\njonka olen kulkenut lukemattomia kertoja.\n\nJuottavat koleaan elämään heränneistä valuma-astioistaan.</pre>"
    },
    {
      "id": "10",
      "name": "Katoaminen",
      "kinpoems": [11, 12],
      "content":"<pre class=\"poemtext\">\n\nKatoaminen\n\nAjatukset ja ruumis\nkatkaisevat välinsä.\n\nEtäisyydet typistyvät.\n\nÄänet tekevät itsestään kohinan,\njoka hukuttaa.\n\nOdotan,\ntietämättä enää ketä tai koska.\n\nKadotan,\ntietämättä mitä.\n\nOlen,tietämättä missä.</pre>" 
    },
    {
      "id": "11",
      "name": "Piknik",
      "kinpoems": [12, 13],
      "content":"<pre class=\"poemtext\">\n\nPiknik\n\nVuorovaikutuksen vedet vetäytyvät\nja jättävät jälkeensä\najatuksistansa katkenneen laiturin.\n\nUimahyppääjä\nlyö päänsä\nilmaa haukkoviin kaloihin.\n\nRaitapukuinen auringonpalvoja\nkietoo vyötärönsä ympärille\nrantaan huuhtoutuneen\ntalven\nrenkaan.\n\nNokimeriharakka\netsii kivien välistä leipäänsä,\njoka pomppii pitkin pakenevan jään pintaa.</pre>"
    },
    {
      "id": "12",
      "name": "Käärmeet",
      "kinpoems": [13, 14],
      "content":"<pre class=\"poemtext\">\n\nKäärmeet\n\nPaljastetut niskat kutsuvat\nviipyilevät huulet vieraakseen,\nunohdetut suljetut silmät katoamaan olkapäiden yli.\n\nKädet ja jalat tipahtamaan lattialle,\nraajojen haamut hallitsemaan\nenää\nkiertoliikkeensä vartaloidemme ympäri.</pre>" 
    },
    {
      "id": "13",
      "name": "Pidot",
      "kinpoems": [14, 15],
      "content":"<pre class=\"poemtext\">\n\nPidot\n\nPuolikuu asettautuu kyljelleen\nkahden yhtäaikaisen auringon alapuolelle.\n\nHorisontti ei osaa enää piirtää erottelevaa viivaansa,\n\nkun kaikki opiskellut\njumalat ja perkeleet\nkömpivät sisään\nensimmäisistä löytämistään ruumiini aukoista\nja\nalkavat tutustumaan toisiinsa paremmin.</pre>" 
    },
    {
      "id": "14",
      "name": "Ideologia",
      "kinpoems": [15, 16],
      "content":"<pre class=\"poemtext\">\n\nIdeologia\n\nOdotuksen ja toteutuksen lapset\nkulkemassa parijonossa toistensa ohitse.\n\nViiltävät samalla auki\ntarpeensa ihon.\n\nSiemenkodat tipahtelevat taivaalta\navautuneeseen kyntövakoon.\n\nVuodet kasvattavat vinot puut,\nJoiden oksilta roikkuu outoja hedelmiä.\n\nKnalli odottaa\nkäännetty herra kourassaan.</pre>"
    },
    {
      "id": "15",
      "name": "Kulakki",
      "kinpoems": [16, 17],
      "content":"<pre class=\"poemtext\">\n\nKulakki\n\nKasvoveri maalaa taustansa maaväreillä,\n\njotka kulkevat kaikkien vuosien kautta.\n\nKukka koristaa napin pieltä ja nappi otsaa.\n\nIstutettu ajatus hengittää kuoleman läpi.</pre>" 
    },
    {
      "id": "16",
      "name": "Tourette",
      "kinpoems": [17, 18],
      "content":"<pre class=\"poemtext\">\n\nTourette\n\nPintajännitys rikkoutuu\nrakeista,\njoiksi jäähtyvä vesi tiivistyy.\n\nIskeydymme yhteen.\n\nVoima kuljettaa aisteja ohi uomien,\najatukset kiilautuvat toistensa eteen.\n\nKieli kuoleutuu viipaloiduksi\ntarjoilulautaselleen.</pre>" 
    },
    {
      "id": "17",
      "name": "Arktis",
      "kinpoems": [18, 19],
      "content":"<pre class=\"poemtext\">\n\nArktis\n\nVoimattomuus ajelehtii kohti pohjoista.\nToivoo,\nettä kääntöpiiri sinkoaa kipinänsä jälleen liikkeelle,\n\nennen kuin arktiset vedet\nrikkovat jäätyviä kannatinrakenteitaan.\n\nSamaan aikaan toisaalla:\nkapteeni Kolja etsii pelastusveneistään jäniksiä,\njoiden käpälät liimata\nherra Cul-De-Sacin luokse matkaavien\nhiljalleen halvaantuvien\nraajojeni tilalle,</pre>"
    },
    {
      "id": "18",
      "name": "Pakkopaita",
      "kinpoems": [19, 20],
      "content":"<pre class=\"poemtext\">\n\nPakkopaita\n\nKuuntelen koneeni hurinaa,\nkuuntelen vastaanottimeni sirinää,\nkuuntelen mehiläisteni pörinää,\nlöytämättä äänieni hunajaa.\n\nKun ajatukset pyörivät\nloputonta ympyrää\numpeen muuratun pään sisällä.\n\nKun ajatukset iskevät\nkäpälänsä tyngiksi\nympäröivään ihmisrautaan.</pre>" 
    },
    {
      "id": "19",
      "name": "Toteemipaalu",
      "kinpoems": [20, 21],
      "content":"<pre class=\"poemtext\">\n\nToteemipaalu\n\nVeistän itsestäni kauniimpaa\nAkhilleelta lainatulla kantapäällä.\n\nLastu kerrallaan.</pre>"
    },
    {
      "id": "20",
      "name": "Kuola",
      "kinpoems": [21, 22],
      "content":"<pre class=\"poemtext\">\n\nKuola\n\nAskel uppoaa narisevaan lumeen.\nJa toinen,\nkolmas,\nvielä neljäskin.\n\nToisiaan seuraavat,\npidentyvät yöt\nkatkaisevat aistit väliltämme.\n\nKunnes enää vahvimmat ajatuksistamme\njaksavat kulkea\najan kylmäksi käyneen selän yli\ntoistemme luo.</pre>" 
    },
    {
      "id": "21",
      "name": "Aral",
      "kinpoems": [22, 23],
      "content":"<pre class=\"poemtext\">\n\nAral\n\nKuivettuneet kanavat,\nsuolaantuneet silmät.\n\nKöli dyynin harjan päällä,\nkeikkumassa\nkeulakuva aurinkoa kohti.\n\nPolte huulilla,\nsen tippuvat rohteet.\n\n  </pre>"
    },
    {
      "id": "22",
      "name": "Kalantakoja",
      "kinpoems": [23, 1],
      "content": "<pre class=\"poemtext\">\n\nKalantakoja\n\nTarpeidensa verkot,\njoihin toisen yrittää pyydystää\nkohtaamisilleen kuvittamallaan kauneudella.\n\nUskollaan olevansa toisen\nravitseva saalis\nkaikki tarvitsevansa kalat ja leivät.\n\nIskee kirkkaana kuumuudesta hohkavan kapulansa\najan kylmiin rattaisiin,\nristii sormensa toisen sormien väleihin.\n\nToivoo kauneuden muuttumattomuutta\nja hetken levittäytymistä yli ajan kulun.\n\n  </pre>"
    },
    {
      "id": "23",
      "name": "Tunnustuainen",
      "kinpoems": [1, 2],
      "content": "<pre class=\"poemtext\">\n\nTunnustuainen\n\nRakastan sinua,\n\najatusta kauniista sinusta.\n\nMielikuviini\nluikertelevaa elekieltäsi,\njoka\n\njälleen nuolee\nsamankaltaisuudesta sumentuneet\npupillini kirkkaaksi\n\nja\n\navaa jälleen\nkristallipalatsini\npalaneet ovet\n\n  </pre>"
    }
  ]
}